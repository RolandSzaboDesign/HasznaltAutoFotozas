[
  {
    "question": "Olcsóbb autónál is megéri a profi fotózás?",
    "answer": "Abszolút. Nem csak az ár számít, hanem hogy kitűnj a sok hasonló hirdetés közül. Ha gyorsabban elmegy a kocsid, már azzal visszahozta az árát."
  },
  {
    "question": "Mi van, ha olyan autóm van, amiből rengeteg van fent?",
    "answer": "Pont ezért számít igazán a fotó. A vevő nem fogja végiglapozni a századik Golfot vagy Astrát, hanem arra kattint, amelyik jól néz ki. A jó képek szó szerint megállítják a görgetést, és a te hirdetésed lesz az, amire rákattintanak."
  },
  {
    "question": "És ha ritkaságom van, aminek szűk célközönsége van?",
    "answer": "A ritka autóknál a képek még fontosabbak. Egy profi fotósorozat azt üzeni a vevőnek, hogy vigyáztál az autóra és értékeled, emiatt kevesebbet akarnak majd alkudni. Láttad a galériában a piros C3 Corvette-et? 1500 Euróval többért vitték el, mint a tulaj eredeti telefonos képeivel. ;)"
  },
  {
    "question": "Mikor kapom meg a képeket?",
    "answer": "Még aznap este. Lefotózzuk, hazamész, és mire lazítasz otthon, a képek ott lesznek a postafiókodban. Olyan méretben és minőségben fogom küldeni, hogy letöltöd a linkről és azonnal töltheted is fel a hahu-ra vagy a Marketplacere."
  },
  {
    "question": "Kell valamit előkészítenem?",
    "answer": "Annyit mindenképpen tegyél meg, hogy tisztán hozod az autót a fotózásra. Egy gyors mosás kívül, egy gyors portörlés belül, és már fotózhatunk is. Természetesen csinálhatsz teljeskörű tisztítást is, annál jobb lesz a végeredmény!"
  },
  {
    "question": "Pontosan mennyi képet kapok?",
    "answer": "Alapesetben 12 retusált, hirdetéshez optimalizált képet kapsz, pont annyit, amennyit a Használtautó.hu enged. Ez elég ahhoz, hogy a vevő minden fontos részletet lásson, és ne legyenek fölösleges kérdései a fejében, mielőtt felhívna. Ha több fotóra van szükséged, pl. külföldi oldalakra, megbeszéljük."
  },
  {
    "question": "Őszintén, megéri pénzt áldozni egy fotózásra?",
    "answer": "Teljesen jogos kérdés. De gondolj bele: ha a képek miatt 1–2 héttel hamarabb elmegy a kocsid, vagy 50–100 ezer forinttal többet kapsz érte, már nyertél. Volt ügyfelem, aki 1,1 millióért adta el a Swiftjét, amit 900 ezerért szeretett volna. Ez a különbség egy óra fotózás ára volt."
  }
]
